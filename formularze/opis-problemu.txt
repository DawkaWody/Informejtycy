Informatyka jest kluczowym elementem dzisiejszego świata. Niestety poziom nauki tego przedmiotu w szkołach nie jest wysoki. Młodzież nie zna tajników programowania, które jest podstawą wiedzy informatycznej. Zauważyliśmy, że osoby z obszarów zurbanizowanych mają większe możliwości w dziale nowych technologii, a także że szkoły często nie mają funduszy na platformy oferujące naukę tych zagadnień. W wielu przypadkach uczniowie kończą szkoły podstawowe z niewielką wiedzą w tym zakresie. Chcemy, aby odpowiedzią na ten problem była darmowa strona dostępna dla wszystkich, niezależnie od miejsca zamieszkania, służąca do zgłębiania tajników algorytmiki. Badania rynku pracy pokazują, że jest zapotrzebowanie na programistów. Dlatego pragniemy zachęcić młodzież do zapoznania się z tym nietypowym pomysłem na spędzenie wolnego czasu. Mamy nadzieję, że pomoże to w stworzeniu społeczności osób, które łączy wspólna pasja - to co połączyło i nas - programowanie.